Francais,Moore,Verset
,"A Izaak waa n kʋʋlame, a nina waa n pa le ne bũmb ye; a boola a bi-kẽeng a Ezayu: «M biiga!» T'a leok: «Naaba!»",1
,"A Izaak paasame: «Fo ne-la, m kʋʋlame, m ka mi m loogr daar ye.",2
,"Rẽ yĩnga, rɩk f teedo, f lok ne f tãpo, kẽ weoogã n wa ne rũnga;",3
,segl-a wala mam sẽn datã n tall n wa tɩ m dɩ la m paam n ning f bark tɩ m nan ket ne yõore.»,4
,Mik a Izaak sẽn waa n gomdã t'a Rebeka zĩi n kelgdame. A Ezayu yik n kẽe weoogo n na n bao rũng n wa kõ a ba.,5
,,
,"A Rebeka soos n yeela a biiga Zakoob: «Mars-marsa bala, m wʋma f ba sẽn yeel a Ezayu:",6
,"‹Wa ne weoog rũnga, segl dɩ-noog n kõ-ma, tɩ m dɩ la m ning-f barka, Soaala-Wẽnd maasmẽ, n yaool n ki.›",7
,"Sẽn ya woto wã, m biiga, kelg la f maan m sẽn na n yeel-f fãa.",8
,"Babs rũmsã, tɩ wa ne bʋ-poal a yiibu tɩ m na segl dɩɩbo wala f ba sẽn datã.",9
,Fo na yaool marsã n tɩ kɩs f ba t'a rɩ la a ning f barka la a looge.»,10
,"Dẽ la a Zakoob yeel a ma: «Gese, a Ezayu yaa yĩn-kõabneng soaba la mam yĩnga yaa saalle.",11
,M zoeta m ba na n wa babl n bãng tɩ m tudg-a lame t'a bas kãab noogo n kãab-m wẽnga.»,12
,"T'a Rebeka leoke: «Bas tɩ kãab wẽnga lʋɩta mam zugu, fo wee n kelg-m bala la f tɩ wa ne bʋʋsã.»",13
,A Zakoob tɩ waa ne bʋ-poal a yiibu t'a ma reeg n segl dɩɩbo wala a Izaak sẽn da rata.,14
,"A Rebeka tũusa a bi-kẽenga, a Ezayu, fu neeba sẽn dag n be a roogẽ, n yeelg a Zakoob.",15
,A rɩka bʋʋsa gãnd n lud a kamse la a yubla sẽn da ya saalgã.,16
,A rɩka rɩɩbã sẽn seglã n kɩs-a.,17
,,
,"A Zakoob sẽn ta a ba taoore, a yeelame: «M ba!» T'a leoke: «M sakame! La foo la m biig a bõe?»",18
,"Tao-tao t'a Zakoob yeelame: «Mam yaa yãmb bi-kẽenga, a Ezayu, m maana wala y sẽn yeelã, yik-y n zĩnd-y n dɩ tãoosga rɩɩbo, la y sik y bark m zugu.»",19
,"T'a Izaak na n yeel a Zakoob: «Ad-f maana tao-tao wɛ, m biiga!» T'a leoke: «Yaa Soaala-Wẽnd n sõng-ma.»",20
,A Izaak kos-a lame: «Kolg tɩ babl-fo. Fo sɩd yaa m biig a Ezayu bɩ ned a to?»,21
,"A Zakoob kolgame la a ba, a Izayi, sẽn babl-a a yeelame: «Koɛɛga yaa a Zakoob koɛɛga la kamsa yaa a Ezayu kamse!»",22
,"Woto wã a pa tõog n bãng vẽenega, t'a Zakoob kamsa da yaa kõbdo wala a biig a Ezayu dẽnna, la a ning-a-la barka.",23
,A baas n le sok-a lame: «Fo sɩd ya m biiga Ezayu?» Tɩ yẽ yeele: «N-yẽe!»,24
,"A Izaak yeelame: «Bɩ f wa ne f tãoosga rɩɩbo, m bi-sõngo, tɩ m dɩ la m kãab-f noogo.» A kõ-la a ba wã rɩɩbã t'a rɩ n le paas rãam t'a yũ.",25
,"A Izaak yeel-a lame: «Kolg wɛ, m biiga, n mobg ma.»",26
,T'a sɩd kolg n mobg a ba. A ba wã wʋma a futa yũugu; a ninga a biiga bark woto:,27
,«M biiga yũugu,
,"yaa wa pʋʋg yũugu,",
,"pʋʋg sẽn womd wʋsgo, sẽn paam Soaal barka.",
,,
,Wẽnd na kõ foo,28
,yĩngr meenem,
,"n kõ-f pʋt sẽn sakd koodo,",
,n kõ-f kood la rãam.,
,,
, Wẽnd na kɩt tɩ buud ka tɛka,29
,wa wõgemd f taoore.,
,"Lebg f ba-biisa zu-soaba,",
,la f ma kamb wõgemd f taoore.,
,"Sẽn na n kãab-a foom wẽnga,",
,bɩ wẽnga pa ne yẽ soaba;,
,"sẽn na n kãab foom kãab noogo,",
,bɩ nooga pa ne yẽ soaba.»,
,,
,"A Izaak sẽn ning a Zakoob bark n sɛ, t'a me nan yit a ba roogẽ, la a kẽema Ezayu sẽn yi weoogẽ n wa.",30
,"Yẽ me segla rɩɩbo n tɩ kɩs a ba n yeel a ba: «M gõo weoogo n wa ne rɩɩbo, yik n dɩ m tãoosga rɩɩbo la f ning m barka.»",31
,"T'a Izaak na n soke: «Foom la ãnna?» T'a yeele: «M yaa m ba bi-kẽenga, a Ezayu.»",32
,A Izaak yɛɛsa wʋsgo la a yeelame: «Dɩlla m ba bõe n wa ne weoog rɩɩb ka tɩ m dɩ wã? Mam dɩɩme tɩ fo nan pa wa ye la m zoe n ninga barka la barka na n kell n paa yẽ soaba zugu.»,33
,"A Ezayu sẽn wʋm a ba leokre, a kelma ne sũ-sãanga la a kot a ba: «M ba, ning-y maam me barka!»",34
,T'a leoke: «Ad-f yao wã soos n waame n deeg f barka.»,35
,,
," A Ezayu yeelame: «B ka be bʋʋm n boond-a t'a Yõk-n-dɛɛs sɩda? Pĩnda yɩ m kãsengo la a reeg yã la rũnna ya m barka; la m ba sõngo, yãmb pa kees bark bilf mam yĩng laa?»",36
,"T'a Izaak leoke: «M yeel-a lame t'a yɩ f zu-soaba, t'a saam-biisa fãa lebg a sõgen-kamba; mam kãab-a-la kood la rãam, bõe la m tõe n le maan f yĩng marsã, m biiga?»",37
,"A Ezayu yeela a ba: «Woto la fo kãabga tɛka, m ba? Bao kãab nood a taab n kãab maam me!» A Izaak ka tõog n leok tɩ bũmb ye, t'a Ezayu na n sɩng yãbre.",38
,A ba wã kong n yeel-a lame:,39
,«F yira na zãag,
,"ne pʋt sẽn sakd koodo,",
,n zãag ne yĩngr sa-koom.,
,,
," Fo na n dɩ-la f pãngẽ,",40
,f na n yɩɩ f yao wã sõgne,
,n tãag wakat ninga,
,f sẽn na n zãens n yi a soolmẽ.»,
,,
,"A Zakoob sẽn deeg a Ezayu barka tẽka, b lebga beem ne taaba; a Ezayu yeela a sũurẽ: «Kõn leb n zãag tɩ m maan m ba kʋʋr ye, la yaa wakat kãng la m na n kʋ a Zakoob.»",41
,"B rɩka a Ezayu goama n taas a Rebeka, dẽ la a bool a Zakoob n yeel-a: «F kẽema Ezayu dat n kʋ-f lame n dok a sũuri.",42
,"Dɩlla, m biiga, reeg m noore, yik n zoe n bʋʋg m kẽema, a Labã, Aram tẽnga.",43
,"Be la f na n tɩ zĩnd bilfu t'a Ezayu sũur maage,",44
,t'a yĩm fo sẽn maan-a bũmb ning la a bas taale; wakat kãnga m na tʋm tɩ b tɩ bool fo; ka rẽnna yaa yãmb y yiib kʋʋre la b na n naag n yãb daar a yembre.»,45
,,
,"A Rebeka le yeela a Izaak: «A Ɛt kom-pugli wã kɩtame tɩ m yam yi ne vɩɩm. M biiga Zakoob sã n bao tẽn-kãnga biig n maan a paga, pag sẽn yit a Ɛt buudẽ, ad-y m vɩɩma ka le be yamleoog ye. M kõn le tõog n vɩɩnd tẽng zug ye.»",46
