Francais,Moore,Verset
," Rũmsa sẽn yi Soaala-Wẽnd nugẽ sʋka, Waaf n da yɩɩd ne sɩlem. Yẽ n yeel pagã: «Sɩd bɩ, Wẽnd n yeel yãmba tɩ tɩɩsa sẽn be zẽeda pʋga, bɩ y da saag-y n dɩ tɩɩg ba a ye biisi?»",1
,Tɩ paga leoke: «D tõe n dɩɩ zẽeda tɩɩs biisi.,2
,"Yaa tɩɩg ninga sẽn bɛ-a zẽeda tẽnsʋk poorẽ la b yeel tɩ d da saag n dɩ tɩ-kãng biig ye, tɩ d da sak n sɩɩs-a ye, ka rẽ d na ki.»",3
,"Waafa leoka pagã: «Pa sɩd ye, kũum kõn ki ye!",4
,"Ad-y Wẽnnaam miime bala tɩ y sẽn na n dɩ-a raare, y nin na n pukame tɩ y lebg wa wẽn-bi, n mi neer la wẽnga.»",5
,,
,"Paga mikame tɩ tɩɩga biig wẽnda a na yɩ noogo, t'a bee neere, n sakd gesgo, t'a wata ne rɩ n paam bãngre. Dẽ la a fãsg n dɩ la a fãsg n kõ a sɩd sẽn da yɛs ne-a, tɩ yẽ me rɩ.",6
,La b yiiba fãa nin pukame tɩ b bãng tɩ b yaa b zaala n bao kankang vãad n zap-zap n sẽgne.,7
,,
,"A Adem ne a paga wʋma Soaala-Wẽnd kẽnda rãamde, zẽeda pʋga. B ra kokda zaabr pemsem. A Adem ne a paga zoe n soonda tɩɩsa sʋka tɩ Soaala-Wẽnd nif ra yãend-b ye.",8
,Soaala-Wẽnd boola a Adem: «F bɛɛ?»,9
,"T'a yeel: «M wʋma y rãamd zẽeda pʋga, tɩ rabeem yõk-ma, tɩ m zoe n soond, tɩ m yaa m zaala.»",10
,Dẽ la b leok-a: «Ãnda n togs foom tɩ f yaa f zaala? Woto fo rɩɩ tɩɩg ning mam sẽn da rig foom a rɩɩbã!»,11
,Raoã yeelame: «Ad-y yaa pag ning y sẽn kõ maamã n fãsg tɩɩga biig tɩ m deeg n dɩ!»,12
,Tɩ Soaala-Wẽnd yeel pagã: «Bõe la f maan woto?» T'a yeele: «Yaa waaf n belg-m tɩ m dɩ.»,13
,,
,Soaala-Wẽnd yeela waafã:,14
,"«Ad-f sẽn maan woto wã,",
,m yãkda f bark we-rũms,
,la yir-dũms sʋka.,
,Fo na n yẽra ne f pʋga la f mog tom,
,n ta f yõor tɛka.,
,,
," M na n ninga beem, foo ne paga sʋka,",15
,f kamb la paga kamb sʋka.,
,Fo na n dũma paga nao-kãsenkãare,
,la a na bedsa f zugu.»,
,,
,B lɛɛg n yeela pagã:,16
,"«Fo sã n wa tʋtẽ, f naong",
,"na n yɩɩ wʋsg-wʋsgo,",
,"yaa toog pʋgẽ la f na n dog f kamba,",
,f na n tʋlga f sɩda ne tʋlsem kãsenga,
,la yẽ n na n dɩ naam la a soog fo.»,
,,
,B yeela raoã:,17
,«Fo sẽn kelg f paga koɛɛg,
,n dɩ tɩɩg ning,
,"mam sẽn da yet tɩ f ra rɩ wã,",
,bɩ tẽnga da zĩnd bark f yĩng ye.,
,"F vɩɩma pʋgẽ, dɩll f yãe toogo n paam n dɩ.",
,,
, Tẽnga na n woma gõos la yõens-tabdo f yĩnga,18
,la pʋt-mood n na n yɩ f rɩɩbo.,
,,
,F na n kaaga f rĩir tʋʋlgo n paam n dɩ,19
,la na n yɩɩ woto,
,n tãag daar ning f sẽn na n leb tẽng tomẽ,
,tɩ f yii tomẽ.,
,Fo yaa tãndo n na n leb tãndẽ.»,
,,
,"A Adem boola a paga tɩ Awa, yẽ la ninsaal fãa sẽn na n vɩɩnd tẽng zug ma. Boaalẽ wã Awa ne nin-vɩɩg yekda taaba.",20
,"Soaala-Wẽnd dɩka gãndo n maan futu n yeelg a Adem ne a pagã,",21
,"n yaool n yeel: «Marsã ninsaal lebga wa tõnd nin-yend n mi neer la wẽnga; d da bas-a t'a tẽeg a nug n fãsg vɩɩm tɩɩga biiga n dɩ, n wa ka bãng kũum ye!»",22
,"B riga a Adem n yiis Eden zẽedẽ la a sẽn yi tẽnga tomẽ, a lebga tẽnga koaada.",23
,"B sẽn yiis a Adem, b yalsa gũudba zẽeda yaang noorẽ. Yaa malɛgs, la b zãada sʋʋs sẽn yãgd bugum, n gũud vɩɩm tɩɩga tɩ ned da ta-a ye.",24
