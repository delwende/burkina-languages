Francais,Moore,Verset
,Dũni wã sɩngrẽ Wẽnd naana yĩngr la tẽnga.,1
,"Tẽnga da yaa vɩʋʋgo, bũmb da ka a pʋgẽ ye, lik n da yãmb zĩig zãnga. Wẽnd pãng la b maasem n da buiid kooma.",2
,,
, Wẽnnaam yeelame tɩ vẽenem zĩndi. La vẽenem zĩndame.,3
,"Wẽnnaam yãeeme tɩ vẽenem yaa sõmbo, tɩ b na n welg vẽenem la lika.",4
,"B pʋda vẽenema tɩ wĩndga, n pʋd lika tɩ yʋngo. Zĩig sobgame n le yẽege: dẽ la pipi daare.",5
,,
,Wẽnnaam yeelame tɩ gãong yɛdg kooma sʋka n welg kooma sags a yiibu. La yɩɩ boto.,6
,"Wẽnnaam naana saaga n welg kooma sẽn be yĩngrã ne koom ninga sẽn bɛ-a tẽngre,",7
,Wẽnnaam pʋda yĩngra tɩ saaga. Zĩig sobgame n le yẽege: daar a yiib soaba.,8
,,
,"Wẽnnaam yeelame tɩ kooma sẽn be saaga tẽngr tigim zĩig a ye, tɩ zĩ-koɛɛng puki. La yɩɩ boto.",9
,"Wẽnnaam pʋda Zĩ-koɛɛnga tɩ tẽnga, n bool kooma sẽn tigim zĩig ninga tɩ mogre. Wẽnnaam yãeeme tɩ rẽ yaa sõmbo.",10
,,
,"Wẽnnaam yeelame tɩ tẽnga sob ne vãado, ne mood buud toɛ-toɛ sẽn womd biisi, ne tɩɩs buud toɛ-toɛ sẽn womd b biisi. La yɩɩ boto.",11
,"Tẽnga sɩd soba ne vãado; ne mood toɛ-toɛ yã ne b biisi, ne tɩɩs toɛ-toɛ ne b biisi, la Wẽnnaam yãeeme tɩ rẽ yaa sõmbo.",12
,Zĩig sobgame n le yẽege: daar a tãab soaba.,13
,,
,"Wẽnnaam yeelame tɩ bũmb sẽn kõt vẽenem zĩnd saaga zugu n welg yʋng ne beoogo, n yals kibs rãmba, n yals daare la yʋʋmde;",14
,b na n zĩnda yĩngri n yɩ vẽenem n vẽnegd tẽnga. La yɩɩ boto.,15
,"Wẽnnaam naana bug-bɛd a yiibu, a yembr yaa bed-kẽenga, yẽ n so beoogo; a yembr sẽn ka ta pipi soabã, yẽ n so yʋngo. B naana ãds me.",16
,"Wẽnnaam ning-b-la yĩngr tɩ b vẽneg dũniyã,",17
,"tɩ b soog beoog la yʋngo, vẽenem la lika la Wẽnnaam yãeeme tɩ rẽ yaa sõmbo.",18
,Zĩig sobgame n le yẽege: daar a naas soaba.,19
,,
,Wẽnnaam yeelame tɩ kooma pid ne bõn-vɩɩli sẽn dugd la sẽn nugd a pʋgẽ. Tẽnga me pid ne luiili sẽn yɩgd sa-gãonga tẽngre. La yɩɩ boto.,20
,"Wẽnnaam naana mogr pʋgẽ dũm-bɛda ne bõn-vɩɩli sẽn dugd la sẽn nugd koomẽ, ned kam fãa ne-a buudu, n le paas bõn-yɩgdi, ned kam ne-a buudu. La Wẽnnaam yãeeme tɩ yaa sõmbo.",21
,"B ning-b-la bark woto: Bɩ y rog la y wek n pid mogra koom zãnga, bɩ luiili wã me wek n pid tẽnga.",22
,Zĩig sobgame n le yẽege: daar a nu soaba.,23
,,
,"Wẽnnaam le yeelame tɩ tẽnga rog bõn-vɩɩli, ned kam fãa ne a buudu: dũm-bɛda, dũm-bõonego, weoog rũmsi, ned kam fãa ne a buudu. La yɩɩ boto.",24
,"Wẽnnaam naana rũmsi, ned kam fãa ne a buudu: rũm-bɛda, rũm-bõonego, ned kam fãa ne a buudu, rũm-kɩdse sẽn be tomẽ, ned kam fãa ne-a buudu. La b yãeeme tɩ rẽ yaa sõmbo.",25
,,
," Wẽnnaam yeelame: D naan ninsaala n mamsa wa tõndo, wa tõnd wẽnego, t'a soog mogra zĩma, yĩngr luiili, yir dũmsi, weoog rũmsi la bõn-vuudr fãa.",26
,,
," Wẽnnaam naana ninsaala n mams b menga,",27
,b mams-a-la b meng wẽnego;,
,yɩɩ pag la raoa la b naan yã.,
,,
," Wẽnnaam ning-b-la barka, n yeel-ba: Rog-y la y wek n pid dũniya la y soog-a. Soog-y mogr zĩma, yĩngr luiili la bõn-vuudr fãa.",28
,"Wẽnnaam yeelame: M kõt-y-la mooda buud toɛ-toɛ sẽn yit tẽng zugu, n paas tɩɩs sẽn womd biisi la sẽn tar bula.",29
,"Sã n ya we-rũmsã, luiili sẽn yɩgd yĩngri, bõn-vuudr fãa sẽn vɩ tẽng zugu, mo-maasa la m kõt bãmba t'a yɩ b rɩɩbo. La sɩd yɩɩ boto.",30
,Naaba-Wẽnd gesa b sẽn naana fãa: fãa ra yaa sõmbo. Zĩig sobgame n le yẽege: daar a yoob soaba.,31
