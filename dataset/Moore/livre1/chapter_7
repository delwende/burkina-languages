Francais,Moore,Verset
,"Soaala-Wẽnd yeela a Nowe: «Kẽ koglga pʋga, foo ne f zaka fãa tɩ m yãeeme tɩ foo bal la nin-tɩrga zamaana pʋga.",1
,"Yãk rũms sõma buud fãa a yopoepoe, raad la yãanse. Sã n ya rũms niyns sẽn pa sõmb m nifẽ, yãk bãmb b yiib bal, buud fãa pʋgẽ, raoog la yãanga.",2
,"Yĩngr luiili wã na n yɩɩ a yopoepoe, buud fãa pʋgẽ, raad la yãanse, tɩ b buud da wa menem moog ye.",3
,"Keta rasem a yopoe tɩ m tak saag sẽn na n ni rasem pis-naase, wĩntoog la yʋngo, la woto m na menes moogo m sẽn naana fãa.»",4
,,
,"Soaala-Wẽnd sẽn yeel a Nowe t'a maan bũmb ninga fãa, a maan-a lame.",5
,,
,"Sa kẽengã la ko-kẽengã sẽn na n wa moog raare, dẽ t'a Nowe tara yʋʋm kobs-yoobe.",6
,,
," A Nowe kẽe koglga pʋga ne a kamba, a paga ne a bi-pagba n paam n põs ko-kẽengã.",7
,"Rũmsa fãa, sẽn ya-b sõmbo wala sẽn ka-b sõmbo, bõn-yɩgdi la bõn-vuudi,",8
,"kẽe koglga pʋga, a yiib yiibu, raoog la yãang, wala b sẽn wilg a Nowe.",9
,"Dasem a yopoe sẽn pidi, ko-kẽenga reega tẽngã.",10
,,
," A Nowe dogem yʋʋm kobs-yoobe, kiuug a yiib soaba, kiuuga piig la a yopoe daare, yĩngr mogra ko-nina yoosa zãnga,",11
,"tɩ sa-koom na n kiig tẽng dasem pis-naase, wĩntoog la yʋngo.",12
,,
,"Badaare, a Nowe kẽe koglga pʋga ne a Sɛm la a Kam la a Zafɛt; a kẽe ne a paga la a kamba pagb a tã,",13
,"ne rũmsa buud fãa, bɛd la bõonego sẽn vɩ tẽng zugu, ne luiili wã fãa, bɛd la bõonego, sẽn tar b pɩgs buud fãa.",14
,"Sẽn naag-ba a Nowe n kẽ koglgã yɩɩ bũmb fãa sẽn ya neongo, n vʋʋsd ne yõore la b kẽ-la b yiibu yiibu,",15
,"raoog la yãang, wala Wẽnd sẽn da wilg b toore.",16
,"A Nowe sẽn kẽ koglgã, Soaala-Wẽnd lɛɛg n pag-a-la pʋgẽ.",
,,
,"Dasem pis-naas pʋgẽ, ko-kẽenga sɩnga tẽnga saagre; kooma wa n lebga wʋsgo la a zẽka koglgã n dʋʋs yĩngri.",17
,"Kooma paasa wʋsgo, n wa reeg tẽnga zãnga tɩ koglga na n sɩng n kẽnd a zugu.",18
,Kooma tara rʋʋbo al n wa lim mooga tãms fãa.,19
,"Kooma sẽn lim tãmsã n zʋʋg-ba, taa kãntɩɩs piig la a nu.",20
,"Wakat kãnga bũmb ning fãa sẽn da vɩ tẽng zug kiime: luiili, yir-dũmsi, we-rũmsi, bõn-nagse la ninsaalb fãa.",21
,,
,"Sẽn vɩ-a ne yõor fãa, saaga tẽngr, tẽng zug, fãa kiime.",22
,"Soaala-Wẽnd sãama sẽn da be tẽng zug zãng fãa, sẽn yɩ ninsaala n tat rũnga, bõn-vuudri, luiila, fãa kiime; sẽn põs bala yɩ-la a Nowe la sẽn da naag-b yẽnda koglga pʋga.",23
,,
,Kooma paa tẽnga zugu dasem koabg la pis-nu.,24
