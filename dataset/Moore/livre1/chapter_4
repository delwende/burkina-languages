Francais,Moore,Verset
,"A Adem bãnga a paga, a Awa, t'a Awa rɩk pʋga, n dog biiga, t'a yet tɩ Naaba-Wẽnd maasem yĩnga, a paam n doga ninsaala, n pʋd a yʋʋr a Kayẽ.",1
,"A roga a Kayẽ yẽer, a Abɛl. A Abɛl da kɩɩmda rũm-bõonese. A Kayẽ da koodame.",2
,"Sẽn wa n beẽ, a Kayẽ yãka a kood n kõ Soaala-Wẽnd.",3
,La a Abɛl me baoo rũmsa kom-dẽems n kõ Soaalã. A naaga rũmsa kaam n kõ-ba. A Abɛl ne a kũuna n ta bãmb yam.,4
,"A Kayẽ ne a kũuna pa ta b yam ye. A Kayẽ sũur puuga wʋsgo, t'a neng gãnem.",5
,Dẽ la Soaala-Wẽnd sok a Kayẽ: «Bõe tɩ f sũur puug tɩ f neng gãneme?,6
,"Tuubg sã n kẽ f sũurẽ, f neng kõn doog sɩda? La tuubg sã n ka f sũurẽ, ka wẽng n yɛs f rignoorẽ wa bõn-ninda n gũud foo, tɩ na n lebg pakr ne foo tɩ f wɩsg f meng n tõog-a bɩ?»",7
,,
," A Kayẽ baas n yeela a yao, a Abɛl: «Wa tɩ d yi kɛɛnga.» B sẽn paam n zãage, a Kayẽ wudg n kẽe a Abɛl n kʋ-a.",8
,,
,"Soaala-Wẽnd soka a Kayẽ: «F yao, a Abɛl, bɛɛ?» T'a na n leoke: «M mi-la, m ya-la m yao wã gũud la?»",9
,Tɩ Soaala-Wẽnd yeele: «Yaa bõe la f maan yã? M wʋmda f yao wã zɩɩma koɛɛga; koɛɛga kelemd-m-la tẽngẽ tɩ sãt yɩnga.,10
,"Woto wã m yãkda f barka la m yiisd-f-la tẽng ning sẽn sakd koodã, t'a yaaga a noor n yũ f yao wã zɩɩma f meng nug sẽn daage.",11
,"F ko tẽnga me, a kõn wom f yĩng ye; fo na n saadame n gõod n pɩkd moogo.»",12
,T'a Kayẽ na n leoke: «M sɩbgra zɩsame n yɩɩd m pãnga.,13
,"Ade! Y sã n dig-m rũnna n zãag ne tẽn-kãnga, d neng kõn le tees taab ye. M na n lebga sãan n saad n pɩkd moogo la sẽn sega maam fãa na n kʋ-m lame!»",14
,"Dẽ la Soaala-Wẽnd yeel-a: «Bãng tɩ sẽn na n kʋ a Kayẽ, na n deega sɩbgr naoor a yopoe.» La Soaala-Wẽnd maka a Kayẽ ne makre sẽn na yɩlẽ tɩ sẽn na n seg-a fãa da lebg a kʋʋd ye.",15
,"A Kayẽ yii Soaala-Wẽnd taoore, n sɩng n gilgd yaare, Eden yaanga, Nod tẽnga.",16
,,
,"Sẽn waa n beẽ, a Kayẽ bãnga a paga t'a rɩk pʋg n dog a Enok. A Kayẽ lebga tẽn-meta la a sẽn me tẽng ningã, a pʋd-a-la Enok, wala a biigã.",17
,"A Enok doga a Irad, t'a Irad dog a Mewuyaɛl, t'a Mewuyaɛl dog a Lemɛk.",18
,"A Lemɛk pagb yɩ-la b yiibu: pipi paga la Ada, a yiib soab la Sila.",19
,"A Ada biig la a Yabal, yẽ la sẽn be-b wetẽ n kɩɩmd dũmsa yaaba.",20
,A yao la a Yubal; yẽ la sẽn wẽed-b pɛndga la sẽn peebd-b mɛɛnem yaaba.,21
,A Sila me biig la a Tubal-Kayẽ; a Tubal-Kayẽ la sẽeb sẽn tʋmd-b kut bɩ yõgs sẽn tʋmd-b zũud yaaba. A Tubal-Kayẽ tão yɩ-la a Naama.,22
,,
,A Lemɛk yeela a pagb a yiibã:,23
,"«Kelg-y m koɛɛga, Ada la Sila,",
,"Lemɛk pagba, kelg-y m koɛɛga:",
,"m sẽn paam sãmpogr ned a ye nengẽ, m kʋ-a lame",
,"la bi-bilfr sẽn kãdg-ma, m yãka a yõore.",
,,
," Bãng-y t'a Kayẽ kʋʋd sã n sɩbgd naoor a yopoe,",24
,a Lemɛk kʋʋd yaa pisopoe la a yopoe.»,
,,
,"A Adem sẽn bãng a paga, a doga biig a to n pʋd a yʋʋr a Sɛt t'a goma ne a meng woto: «Wẽnd kõ-m-la biiga n ledg a Abɛl.» A Abɛl la rao ning a Kayẽ sẽn dag n kʋ wã.",25
,A Sɛt me waa n doga biiga n pʋd-a t'a Enos. Wakat kãng la b sɩng n na n waoog Soaala-Wẽnde.,26
