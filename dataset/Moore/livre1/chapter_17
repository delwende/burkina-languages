Francais,Moore,Verset
,"A Abram yʋʋm sẽn waa n dabd pis-wɛ la a wɛ, Soaala lik-a lame n yeel-a: «Yaa maam la Pãng-Soaba, Wẽnde, kẽn m taoore, yɩ sõng zãnga.",1
,"M na n yõga zood ne foo, m na n kɩtame tɩ f buud lebg zembala.»",2
,,
,A Abram lʋɩ-la a yãvabga Soaala taoore tɩ b gom ne-a woto:,3
,"«Ade, m na n yõga zood ne foom, f na n yɩɩ buud ka tɛk yaaba.",4
,"B kõn le bool-f tɩ Abram ye, yaa Abraam la b na n bool-fo, tɩ rũnna tɛka, m kɩtame tɩ f lebg buud ka tɛk ba.",5
,"M na n kɩtame tɩ f buud wek al wʋsgo, m na n kɩtame tɩ f buuda yɩ sags ka tɛka, m na n yiisa dĩm dãmb a pʋgẽ.",6
,"Maam ne foo na n yɩɩ zoodo, la fo loogr poore, m zooda na n paa ne f buudã n ka tol n yãe sɛɛb ye, tɩ m datame n yɩ fo Wẽnde la fo kamba Wẽnde, fo loogr poore.",7
,"M na n kõo foo ne f kamba tẽnga tõre t'a yɩ f soolem daar fãa, la mam na n yɩɩ yãmb Wẽnde.»",8
,,
,"La Soaala yeela a Abraam: «Tall m zooda neere, foo ne f buudu, zamaan woo zamaan.",9
,"Zood ninga sẽn ka tog n sɛ, maam ne foom la f kamba tẽnsʋkã, zood kãng kaset la woto: kẽes bi-ribl fãa bãongo.",10
,Bãonga kõom n na n yɩ maam ne yãmb zooda kaseto.,11
,"Bi-ribl fãa sẽn dog tɩ dasem maan a nii, bɩ y kẽes-a bãongo; dɩlla, a yaa fo meng biiga, f yamb biiga, sãan biiga, kẽes-a bãongo.",12
,Mam zooda kaset na n zĩnda yãmb yĩngẽ wala bũmb sẽn ka tõe n menem ye.,13
,"Woto wã, bi-ribl ning fãa sẽn ka kẽ bãongo, b na n yiis-a-la buudẽ t'a zãgsa zooda kaseto.»",14
,,
,"Soaala-Wẽnd yeela a Abraam: «Da le bool f pagã a Sarayi ye, a yʋʋr lebga Sara.",15
,"M na n ning-a-la barka, a na doga biig n kõ fo tɩ m ning bi-kãng me barka; a na n doga bu-yalengo, mooga dĩm dãmb na n yi-la a pʋgẽ.»",16
,"A Abraam lʋɩɩ-la a yãvabga, n pusg laado t'a yeela a sũurẽ: Yʋʋm koabg rao na rog biiga, yʋʋm pis-wɛ pag na le kũm dogem?",17
,Ad-a sẽn le yeele: «A Ismayɛl we n kell n zĩnd ne laafi.»,18
,"Dẽ la Soaala-Wẽnd leok a Abraam: «F paga, a Sara, na n doga biiga tɩ f bool-a t'a Izaak la m na n yõga zood ne yẽndã la a kamba la yaa zood sẽn ka na n zĩnd sɛɛbo.",19
,"Fo sẽn kos bũmb ning a Ismayɛl yĩnga, m deegame, ade, m ningd-a-la barka, yẽ me na n paasame, a na n weka zembala, a na n doga dĩm dãmb piig la a yiibu, a buuda na n yɩɩ bu-kãsenga.",20
,"La m zooda yẽ, yaa ne a Izaak la m na n yõge, bi-kãng la f paga na n dog n kõ foo, vẽer wakat kãnga.»",21
,"La Soaala-Wẽnd sẽn togs b koɛɛg n sɛ, b leba yĩngri n bas a Abraam,",22
,"t'a Abraam bool a biig a Ismayɛl la kom-dibli fãa sẽn dog a zakẽ bɩ a sẽn da ra b rãmba, la badaar bala a kẽesa rapa fãa bãongo, wala Soaal sẽn da kõ noore.",23
,A Abraam sẽn waa n kẽ bãong t'a tara yʋʋm pis-wɛ la a wɛ.,24
,Dẽ t'a Ismayɛl yʋʋm yaa piig la a tãabo.,25
,A Abraam ne a biig a Ismayɛl kẽe bãong daar a ye.,26
,"Sẽn naag-ba n kẽ bãongã yaa yẽ zak kom-dibli gilli, b ka bak sẽn dog-b zaka pʋga bɩ sãamba sẽn da ne ligd ye.",27
