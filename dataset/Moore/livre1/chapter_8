Francais,Moore,Verset
,"Wẽnd wa n tẽega a Nowe yelle, yẽ ne rũmsa sẽn da naag koglga pʋga, bɛd la bõonego. B kɩtame tɩ sob-raoog kaoog n fẽbg kooma tẽnga zugu.",1
,Yĩngr ko-nina pagame la sa-koom ka le rʋʋg ye.,2
,"Woto, bilf-bilfu, kooma sɩnga fẽbgre;",3
,"Dasem sẽn waa n ta koabg la pis-nu t'a yõbgame,",
,"la kiuug a yopoe soaba, kiuuga piig la a yopoe raare, koglga yalsa Ararat tãnga zugu.",4
,"Kooma kell n talla sigbu n ta kiuug piig soaba la kiuug piiga sẽn ta, tãmsa zut sɩnga pukri.",5
,,
,"A Nowe basame tɩ dasem pis-naas le looge t'a lak koglga võore,",6
,n basd gãoobg t'a yit la a watẽ n tãag tẽnga sẽn waa n kʋɩ zãnga.,7
,Dẽ poore yaa wall la a Nowe yiis yã n na n bãng kooma sã n wooga tẽng zugu.,8
,"Walla sẽn mik tɩ tẽnga ket n dɩga ne koom tɩ zĩ-koɛɛng ka n zaoondedẽ, a lɛɛg n waame. A Nowe tuda a nug n yõk-a n kẽes pʋgẽ.",9
,A Nowe basame tɩ rasem a yopoe loog t'a le yiis wallã.,10
,"Zĩig sẽn maage, walla lɛɛg n waame la oliviye tɩɩg vã-maasr la a ra zãad a noorẽ la woto a Nowe bãngame tɩ kooma fẽbgame.",11
,A le gũu rasem a yopoe n yaool n le yiis wallã t'a yi n ka lɛɛg n wa lɛ-lɛ.,12
,,
,"Dɩlla a Nowe, yʋʋma sẽn pid kobs-yoobe la a ye raare la kooma fõog zãng tẽng zugu. A sẽn lak sugrã, a Nowe yãeeme tɩ tẽnga fãa kʋɩɩme.",13
,,
,Yɩɩ kiuug a yiib soaba pisi la a yopoe raare la tẽnga kʋɩ zãnga.,14
,Wẽnd goma ne a Nowe woto:,15
,"«Yi koglga pʋga, foo ne f paga, f kamb ne b pagba.",16
,"Yiis rũmsa fãa sẽn be ne foo, sẽn ya neong buud fãa, luiili, we-rũmsi, bõn-vuudi. B reeg tẽng n yãmb, b piuugi, b wek n pid moogo.»",17
,"A Nowe yii ne a kamba, a paga la a bi-pagba.",18
,"Bãmb poore yɩɩ we-rũmsi, yir-dũmsi, luiili, bõn-vuudi, tẽnga bõn-vɩɩli wã fãa. B yii bal-balle.",19
,,
,"A Nowe maana maan-kugri la maan-kugra zugu a yõka rũng buud fãa sẽn ya sõngo, luiil buud fãa sẽn ya sõngo, n kʋ maoongo. Yɩɩ rũng a ye, buud fãa pʋgẽ.",20
,Soaala-Wẽnd koka maanda yũ-noogo n sigs b sũuri la b yeela b sũurẽ: «M kõn le saag n yãk tẽnga bark ninsaal yĩng ye tɩ ninsaal yam la a sũur togla wẽng t'a nan paooda. M kõn le saag n sɩbg bõn-vɩɩli wã wa m sẽn sɩbg-ba ye.,21
,,
,"Tẽnga sã n ket a zĩigẽ,",22
,bũmb ba a ye wakat kõn ta,
,tɩ b pa yãend-a ye:,
,"bʋdbo bɩ tigsgu,",
,"waood bɩ tʋʋlgo,",
,"sẽoog bɩ sɩpalgo,",
,wĩndg bɩ yʋngo.»,
