Francais,Moore,Verset
,A Lea bi-pugl a Dina yiime n na n tɩ sõs ne tẽnga kom-pugli.,1
,"Ivitga Amor biig, a Sikɛm, tẽnga na-bi-kẽenga, yãenda a Dina n yõg-a ne pãnga.",2
,"A yam da kẽe a Zakoob bi-puglã, a Dina; a da nonga bi-pugla wʋsgo, bi-pugla ra taa a yam zãnga.",3
,"A Sikɛm yeela a ba, a Amor: «Kos biigã n kõ-ma tɩ m maan m paga!»",4
,"A Zakoob yaool n da bãngame t'a bi-pugl a Dina ra sãamame la a rũm-kɩɩmba sẽn da ket weoogã, a sĩnda a noor n tãag b waoongo.",5
,,
,"A Sikɛm ba, a Amor, waa a Zakoob nengẽ ne a koɛɛga.",6
,A Zakoob kamba wẽneg n yii bãoogẽ n wa la b wʋma yellã tɩ b sũur puug wʋsgo; b wʋmame t'a Sikɛm tʋma wẽnga n sãam a Zakoob bi-pugla la b fãa yeelame tɩ rẽ ka segd ye.,7
,A Amor leoka woto: «Mam biig a Sikɛm yãee yãmb bi-pugla t'a yam kẽe-a wʋsgo. Bɩ y rɩk-a n kõ-a t'a maan a paga.,8
,D yõg zoodo ne taaba tɩ yãmb kõ tõnd y kamba tɩ tõnd me kõ yãmb d rẽnna.,9
,"Y na n paa ne tõndo, d tẽnga na n lebga y soolem, y na tõog n kẽ a weta fãa, y na tõog n ti y roto.»",10
,A Sikɛm yeela biiga ba la a kẽem dãmba: «Maan-y yardo tɩ m na kõ-y y sẽn na n kos bũmb ning fãa.,11
,Saag-y maam yaoodo sẽn ya kãsenga tɩ m na yao fãa gilli la y kõ maam y bi-pugla tɩ m maan m paga.»,12
,,
,"A Amor biig a Sikɛm sẽn da sãam a Dina yĩngã, a Zakoob kamba leok-a-la ne zãmbo:",13
,«Tõnd sẽn ka tõe n maan la woto: n dɩk d tão n kõ dao sẽn ka kẽ bãongo; tõnd nengẽ a yaa yãnd wʋsgo.,14
,"Yãmb sã n dat tɩ d sake bɩ yãmb me lebg wa tõndo, bɩ yãmb me sak n kẽes y rapa bãongo.",15
,"Rẽ poor marsã tõnd na rɩk d kom-pugli wã n kõ yãmba tɩ yãmb me rɩk y rẽnd n kõ tõndo, woto d na pa ne yãmba n lebg buud a ye.",16
,"La yãmb sã n pa kelg d sẽn leokd-y bũmb ning bãonga poorẽ, tõnd na n looga ne d biiga.»",17
,B goama ta-la a Amor la a Sikɛm yam.,18
,Bi-ribla pa kaoos n maan b sẽn kos a bũmb ninga ye t'a yama da kẽe a Zakoob bi-pugla zãnga. La bãng-y tɩ buuda fãa da ne-la a Sikɛm wala b nin-kãsenga.,19
,,
,"A Amor ne a biiga Sikɛm tigma buuda, tẽnga noore, la b yeel-b lame:",20
,"«Ad-y nin-bãmba raab yaa sõngo; bɩ d tẽng lebg b tẽnga, tɩ b tõe n gõ d wetẽ wala b sẽn date, tɩ b rɩk b kamb n kõ tõndo, tɩ tõnd me rɩk d kamb n kõ bãmba.",21
,"Ad-y b yaool n pa na n sak n zĩnd ne tõndo tɩ d lebg buud a yembre, tõnd rapa fãa sã n ka kẽ bãongo wala bãmb ye.",22
,"N paas me, tõnd sã n sake, b rũmsã, b paoongã fãa na n lebga tõnd dẽnna la b na n paa ne tõndo.»",23
,"Tẽnga kẽedba fãa kelga a Amor la a Sikɛm neere, la rapa fãa gill sak n kẽe bãongo.",24
,,
,"Sẽn maan dasem a tã tɩ Sikɛm dãmb ket n zĩ ne toogo la a Zakoob kamb a yiibu, a Dina kẽem dãmba, a Simeõ ne a Levi, sẽn yi ne b sʋʋse n tɩ kẽ tẽngã; dabeem buug da ka tar-b ye; b kʋʋ tẽnga rapa fãa gilli.",25
,B kʋ-la a Amor ne a Sikɛm la b yiisa a Dina a Sikɛm zakẽ n tall-a n looge.,26
,"B baasa sẽn da pogl-bã la b zɛɛ tẽngã, b tão wã sẽn sãama yĩnga.",27
,"B zɛ-la b rũmsi, bɛd la bõonego, b bõeense, b rũmsa fãa, sẽn pa-b yir wala sẽn da be-b bãoogẽ.",28
,"B looga ne b arzɛka fãa, ne b kom-bõonego, ne b pagba, ne sẽn da be rota pʋs fãa.",29
,,
,"A Zakoob yeela a Simeõ ne a Levi: «Yãmb kẽes-m-la yellẽ, y maaname tɩ Kanaã rãmb la Perizitse na n kisg tõndo. Mam neba paooda, b na n sũu tãpo n zab ne maam, n tõog-ma, n wã maam ne m roog zãnga.»",30
,Tɩ b leoke: «Da segdame tɩ b rɩk tõnd tão wã n maan b pʋg-yoodr bi?»,31
