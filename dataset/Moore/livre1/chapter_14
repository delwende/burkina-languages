Francais,Moore,Verset
,"Sinear dĩm, a Amrafɛl, zamaanẽ, Elasar dĩm, a Ariok, Elam dĩm, a Kedor-Laomɛr, n paas Goyim dĩm, a Tideal,",1
,"waa n yika zabre ne Sodom dĩm, a Bera, ne Gomor dĩm, a Birsa ne Adma dĩm, a Sineab, ne Segoyim dĩm, a Semebɛr, n paas Bela tẽng dĩma. Tẽn-kãng boondame yɛs tɩ Soar.",2
,,
,"Dĩm bãmb ra tog n sega taaba Sidim, yamsem mogra bãg-faagẽ.",3
,"A Kedor-Laomɛr dɩ naam b zug yʋʋm piig la a yiibu. Piig la a tãaba yʋʋmde, b zãensame n yi a soolmẽ.",4
,"Dẽ me yĩnga, la piig la a naas yʋʋmde, a Kedor-Laomɛr wa ne dĩm niyns sẽn da ket n deegd a noorã. B naaga taab n tõog Refayitsã Astarot-Karnayim, n tõog Zuzitsa Am tẽnga, n tõog Emitsa Kiriyatayim tẽn-nabrẽ,",5
,"n tõog Oritsa b tãmsa zut, al Seyir n ta Ɛl Parã sẽn pẽ ne we-raoogo.",6
,"B yii be marsã n lɛɛg n wa Mispat bãka, n lɛɛg n wa Kadɛs. B tõoga Amalesitse la Amoritse sẽn da be Asasõ-Tamar.",7
,,
,"Dẽ me la Sodom, Gomor, Adma, Seboyim, la Bela dĩm dãmb yik n sũ tãpo n na tak zabre, Sidim bãg-faagẽ,",8
,"ne Elam dĩm, a Kedor-Laomɛr, ne Goyim dĩm, a Tideal, ne Sinear dĩm, a Amrafɛl la Elasar dĩm, a Aryok. Dɩlla yɩɩ dĩm dãmb a naas n yik zabr ne dĩm dãmb a nu.",9
,"Sidim noorẽ, b ra tuu tãn-sũud buls wʋsgo la Sodom ne Gomor dĩma sẽn da tard tula lʋɩ b pʋsẽ; sẽn paam-b n põsa zoe n dʋʋ tãnga.",10
,Tɩ b na n wʋk Sodom la Gomor dãmb paoong la b koodo n looge.,11
,,
,"B looga ne a Abram yao biiga, a Lot, ne a teeda fãa; a Lot ra tɩ kẽeda Sodom.",12
,"Ned a ye n zoe n põse, n wa togs a Abram, Ebrayitgã; wakat kãng t'a Abram da ti a yir a Mambre kʋgsẽ; a Mambre da yaa Amoritga, t'a Eskol la a Anɛr yaa a yaop; bãmb ne a Abram da yaa zoodo.",13
,"A Abram sẽn wʋm tɩ b looga ne a saam-biig, a Lot, a tigma a rakõap kobs-tã la piig la a nii sẽn dog yẽ zakẽ la sẽn tar sũ-keelem. B boba b zab-teedo n pʋg bɛɛbã n ta Dã tẽnga.",14
,"B maana yam n na n ling-b ne yʋngo, n tõog-ba, n dig-ba n ta Oba, al Damas nug goabga.",15
,"A Abram lɛɛg n waa ne a saam-biig a Lot, ne pagbã la rakõapã la laoga fãa.",16
,,
,"A Abram sẽn tõog a Kedor-Laomɛr ne dĩm dãmb a taabã n lɛɛg n watẽ, Sodom dĩma yii n seg-a-la Save bãoogẽ; b ra boonda zĩ-kãng me tɩ dĩm bãoogo.",17
,"Salem dĩm, a Mɛlkisedɛk talla buri la rãam n wa; yẽnda n da ya Yĩngr Soaala maan-kʋʋda.",18
,A ninga a Abram bark woto:,19
,«Yĩngr Soaala-Wẽnde,
,"sẽn naana yĩngr la tẽngã,",
,ning a Abram barka.,
,,
," Yĩngr Soaala paam barka,",20
,"tɩ bãmb n sagl f nugẽ,",
,f bɛɛba gilli!»,
,A Abram weela a paoongã fãa piig-piiga n dok a ye piig fãa zug n kõ a Mɛlkisedɛk.,
,,
,Sodom dĩma yeela a Abram: «Kõ maam m nebã la f wʋk sẽn ketã n looge.»,21
,"T'a Abram leok Sodom dĩma: «M zẽkda m nugu la m wẽenda ne Soaala-Wẽnde, sẽn naana yĩngr la tẽngã, m wẽendame tɩ f sẽn so bũmb ning fãa mam kõn yãk fɩ, a pʋgẽ ye,",22
,"ba gaarga, ba neoodr gĩsga; woto f kõn tõog yeel bada tɩ foo n kɩt t'a Abram lebg arzɛk soab ye.",23
,"Mam kõn deeg fɩ, sã n ka m rakõapa rɩɩbo. M zo-rãmba sẽn yãag-b maama na reeg b pʋɩɩre; a Anɛr, a Eskol, a Mambre, bãmb na yãk b keoore.»",24
