Francais,Moore,Verset
,"A Zozɛf kõ a sõgen-kãsenga noore: «Pids-b yonda ne koodo wala b sẽn tõe n zɩ tɛka, la lebs ned kam fãa ligd n sui pʋgẽ.»",1
,A rɩka wanzurf wũmbla n naag ne a Bẽnzame ligdã n sui yolgẽ. Sõgna maana wala a Zozɛf sẽn yeelã.,2
,,
,"Beoog sẽn vẽege, b bas-b lame tɩ b looge ne b bõeense.",3
,"B ka paam n zãag ye, t'a Zozɛf yeela a sõgna: «Yik n zoe n pʋg-ba la f gom ne b woto: bõe tɩ b maan yãmb neere tɩ yãmb lebsd wẽnga?",4
,Bõe tɩ yãmb dɩk m zu-soaba sẽn tar wũmbl ning n yũud a rãama la a lɩkd be n bʋgd a bagrã? Y sẽn maana sɩd yaa wẽnga.»,5
,,
,Sõgna wudg n paam-b lame la a taas-b-la a zu-soaba koɛɛga.,6
,Dẽ la b leok yã: «Yaa bõe la d zu-soaba gomd woto? F yemsã yɩta a wãn n maan yell a woto fãa?,7
,"Ade, ligda meng tõnd sẽn tees n yãend d yonnẽ, tõnd tall-a lame n wa, d na n yɩɩ wãn n wa zuud f soaala sãnem bɩ a wanzurfu?",8
,B sẽn na n yãend b bũmba ned ninga yolgẽ bɩ b kʋ yẽ soaba la b kẽes tõnd fãa yembdo.»,9
,"Sõgna leok-b lame: «Bɩ y maan wala yãmb sẽn yeelã, d sẽn na n yãend bũmbã ned ninga yolgẽ, yẽ soab na lebg mam yamba la sẽn ket-ba na loog ne laafi.»",10
,Tao-tao bal tɩ ned kam fãa sika a yolgo n lok-a.,11
,Sõgna sɩnga kẽem dãmba vɛɛsgo n wat yao-zʋʋgã la a yãenda bũmbã a Bẽnzame yolgẽ.,12
,B kẽesa b futu la b zɩlga b bõeense n le rɩk na-tẽnga sore.,13
,,
,A Zɩɩda ne a ba-biisã kẽe a Zozɛf zakẽ; a Zozɛf da ket n bee be la b wõgemda a taoore.,14
,T'a Zozɛf sok-ba: «Yaa bõe la y sẽn maana? Yãmb ka mi tɩ ned wa maama bagr neeme la?»,15
,"A Zɩɩda leokame: «Tõnd na n yeela d zu-soaba tɩ bõe? Gomd bʋg la d na n togs n paam bʋʋm, ad-y yaa Wẽnd meng b toor n luk y yemsã bãongo; woto wã d fãa na n lebga yãmb yem-daado, tõnd ne sẽn maana yellã.»",16
,"A Zozɛf leok-b lame: «M ka tõe n maan boto ye, sẽn ket-ba na n leba b ba nengẽ ne laafi.»",17
,,
,"Dẽ la a Zɩɩda yik n kolg a Zozɛf n yeel-a: «M naaba, y kabre! Kelg-y mam koɛɛg, kelg-y ne sũ-maasem, yãmb sẽn tar Ezipt dĩma meng naama.",18
,Yaa woto la m naaba ra sok tõndo: ‹Yãmb ba ketame? Yãmb tara yao?›,19
,"Tɩ tõnd yeel d zu-soaba: ‹D tara ba sẽn kʋʋle la yao-zʋʋga, a kʋʋlem biiga; a kẽem n ka be, t'a lebg a ma-bi-yende la a ba wã nong-a-la wʋsgo!›",20
,Yãmb yeela y yemsã: ‹Tall-y yẽnda n wa tɩ m yãee ne m nifu.›,21
,"Wakat kãnga tõnd leok-y lame: ‹Yao wã ka tõe n loog n bas nin-kẽema ye, a sã n zãag ne-a, ba wã na n kiime.›",22
,"La yãmb leoka tõndo: ‹Y yao-zʋʋga sã n ka tũ n wa, m ka rat n le yãend-y m taoor ye.›",23
,"Yaa woto la tõnd kul n tɩ togs d ba, yãmb yamba.",24
,"Yaa woto me la a waa n baas n yeel tõndo: ‹Tɩ ra-y kood n wa,›",25
,"tõnd leokame: ‹Tõnd ka tõe n leb be ye, d sã n lebe, dẽnd d yao-zʋʋga tũ, tɩ tõnd kõn tõog n ta neda taoore, yao-zʋʋga sã n ka tũ ye.›",26
,"Tõnd ba wã, yãmb yamba, paasame: ‹Yãmb miime tɩ b yɩ-la b yiib bala b ma pʋgẽ,",27
,"a ye menemame la m tẽedame tɩ bõn-nind n sɩɩg-a wa rũnga, la sẽn ta marsã, m nif ka le teeg-a ye.",28
,"Yãmb sã n loog ne ada tɩ yell pak-a, y na kɩt tɩ kʋʋlem la sũ-sãang kãseng kʋ-ma, la rẽ me yɩta y yelle.›",29
,"Dɩlla mam sã n leb m ba wã nengẽ tɩ biig ninga a sẽn nong wʋsgã yaool n pa ka,",30
,"ad-a sã n bao-a n konge, yaa yãmb yemsã b toore n na n kɩt tɩ d ba wã zug sẽn pelgã sig bʋg-tẽnga ne sũ-sãang kãsenga.",31
,"Yaa rẽ la m yeel yã: ‹Yao wã yell doga m zugu, m sã n ka lɛɛg n wa ne-a, bɩ m dɩ rẽ taale, m vɩɩma fãa pʋgẽ.›",32
,"Sẽn ket marsã, yaa mam pa ka bala, n lebg yamba tɩ yao wã loog ne a kẽem dãmba.",33
,"M yɩta a wãn n leb m ba nengẽ, biiga sã n ka tũ? M pa rat tɩ m nif yãend yell ning sẽn na n pak m ba wã ye.»",34
