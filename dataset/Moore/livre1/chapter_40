Francais,Moore,Verset
,"Sẽn yɩ bilfu, neb a yiib n beeg dĩma beegr kãsenga; yaa sẽn geta rãama yelle la sẽn geta rɩɩba yelle.",1
,Dĩma sũur puuga ne bãmb b yiibã al wʋsgo.,2
,A sui-b-la roogo; ro-kãng pʋg me la b ra kẽes a Zozɛf. Gũudba kãsem n da so ro-kãng gesgo.,3
,"Gũudba naab kosa a Zozɛf t'a ges neb a yiiba me yelle. B kaoosa roogẽ wã bilfu,",4
,,
,"Yʋng a ye, sẽn wata ne dĩma rãama la sẽn wata ne dĩma rɩɩbã b sẽn yõk n sui roogã paama zãmsdo. Zãmsda da wilgda ned kam yell sẽn na n yɩ a soaba.",5
,A Zozɛf taa b nengẽ yibeoogo la a mik-b-la ne sũ-sãanga.,6
,T'a sok-ba: «Yaa bõe tɩ y nens gãnem dũnna?»,7
,"Tɩ b yeele: «Tõnd zãmsame la d ka tar ned sẽn na n togs tõnd d zãmsda võor ye.» A Zozɛf yeel-b lame: «Bãng-y tɩ sɩda, yaa Wẽnd n tar bũmb fãa võore, la yãmb ye n togs maam y zãmsdã.»",8
,,
,"Rãama kɩtã n sɩnge, a yeelame: «Mam zãmsame tɩ tɩɩg sẽn womd biisi tɩ b tõsd n maand dãam n yɛs mam taoore.",9
,"Will a tã n tão tɩɩga sɛɛga, n tob vãado, n ning puudu, n ning sib gĩin la gĩna wẽneg n moogame.",10
,"M da zãada Ezipt dĩma rãam wamd m nugẽ, m fãsga tɩɩga biis n wẽk wamdẽ wã n dɩk wamna n sagl dĩma nugẽ.»",11
,A Zozɛf yeel-a lame: «Ad-f zãmsda võore: will a tã makda dasem a tã.,12
,Keta rasem a tã tɩ dĩma yiis foom roogo tɩ f le rɩk f pĩnd tʋʋmde; foom n na n dɩk rãama wamd n le sagl dĩma nugẽ wala f sẽn da maande.,13
,"La f zug sã n yɩ noogo, bɩ f ra yĩm m yell ye, tẽeg n gom m yelle ne f zu-soabã t'a yiis m doogo.",14
,"Mam yita Ebre rãmb tẽnga la m sẽn wa ka wã, m ka maan bũmb sẽn sek roog ye.»",15
,,
,"Rɩɩba kɩta sẽn mik t'a Zozɛf leokra wẽnda gom noogo, yẽ me waa ne a sẽn zãmse. A yeelame: «Mam me zãmsa woto: M da tʋka rɩɩb pet a tã.",16
,Peoog ninga sẽn da roga zugẽ wã da pida ne dĩma rɩɩb buud fãa la luiili waa n dɩt-b-la m zugẽ.»,17
,A Zozɛf yeel-a lame: «Fo zãmsda võor la woto: pet a tãaba makda dasem a tã.,18
,Dɩlla keta rasem a tã tɩ dĩma zẽk foo n zʋʋg f sẽn date. A na n yiisa foo n tɩ luul tɩ luiili tõs f nemdo.»,19
,,
,"Sɩda, dasem sẽn maan a tã, dĩma moona kibsa a rogem tẽegr yĩnga, a segla rɩɩbo n bool nin-bɛda fãa, n bool rãama kɩta la rɩɩba me kɩta.",20
,A lebsa rãama naab a pĩnd zĩigẽ la yɩɩ yẽnda n pʋdg rãama n kõ-a.,21
,"A kɩtame tɩ b yõk rɩɩba kɩta n luuli, wala a Zozɛf sẽn da togsã.",22
,"Bãng-y tɩ rãama kɩta ka maan tẽegr ye, a yĩma a Zozɛf yell fasi.",23
