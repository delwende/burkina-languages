Francais,Moore,Verset
, Wẽnd ninga a Nowe ne a kamba barka n yeel-ba: «Dog-y la y wek n pid tẽnga.,1
,"Bɩ rũmsa buud fãa rig rabeem y taoore: yĩngr luiili la tẽng bõn-yood fãa, mogr zĩm fãa. M dɩka b fãa n sagl y nugẽ.",2
,Bũmb ning fãa sẽn vɩ la a kẽnd tẽng zugu na n lebga yãmb dɩɩbo; m kõt-b-la yãmb wala m sẽn kõ-y vã-maasã.,3
,"Y sẽn pa tõe n dɩ bala yaa nemd sẽn ket ne zɩɩm, ne vɩɩm.",4
,"Ninsaal zɩɩm pa raagde tɩ m pa sok ye. M na sok rũnga, m na sok ninsaal fãa sẽn daag zɩɩm. Ninsaal yõor sã n yãke, m na soke.",5
,Ned ninga fãa sẽn daaga ninsaal zɩɩm,6
,bɩ b raag yẽ me zɩɩm.,
,Ninsaal yaa naande,
,sẽn tar Wẽnnaam wẽnego.,
,,
, Dog-y la y wek n pid tẽnga.,7
,Lebg-y wʋsgo n pid-a n saage.»,
,,
,Dẽ poore Wẽnnaam goma ne a Nowe la a kamba woto:,8
,"«M yõgda zood ne yãmb la y yagens sẽn na n dog y poorẽ,",9
,"ne bõn-vɩɩli wã fãa sẽn be-b ne yãmba: luiili, rũmsi, we-rũmsi, sẽn naag b yãmb n yi koglga pʋg fãa, tẽnga rũms fãa.",10
,"M yõgda zood ne yãmba. Sa-kẽeng kõn le ni n kʋ bõn-vɩɩl ba a ye, sa-kẽeng kõn le ni n wã dũni zãng ye.»",11
,"Wẽnnaam le paasame: «Ad makr sẽn ka na n tol n le viig, makr tɩ zood n be sʋka, maam ne yãmb la bõn-vɩɩli wã fãa sẽn be ne yãmba sʋka;",12
,"m ningda saag-gomtɩʋʋg yĩngri t'a yɩ tõnd zooda makre, maam ne tẽnga zooda makre.",13
,"M sã n wa tigim sawatã tɩ b na n ni, saag-gomtɩʋʋg na puki,",14
,"la m na tẽeg zoodã m sẽn yõg ne yãmb la bõn-vɩɩl buud fãa, la kooma kõn le yɩ ko-kẽeng n yãk yõor abada.",15
,"Saag-gomtɩʋʋga sã n puk yĩngri, m na yãend-a la m na tẽeg zood ning maam a Wẽnd sẽn yõg ne bõn-vɩɩl fãa sẽn be tẽng zugu.»",16
,,
,Wẽnnaam le yeela a Nowe: «M zood ne sẽn vɩ-a tẽng zug fãa makr la saag-gomtɩʋʋgã.»,17
,,
,"A Nowe kamb sẽn naag b yẽnda n yi koglga pʋg yɩ-la a Sɛm, a Kam la Zafɛt. A Kam la a Kanaã ba.",18
,Bãmb b tãabã n yɩ a Nowe kamba la yaa bãmb n wek zulum wekre n pid moogo.,19
,,
,A Nowe n yɩ pipi n sɩng tẽnga koobo. A waa n sela bugsuntungu.,20
,"A waa n yũu bugsuntunga rãama n lʋɩ, n gãe a zaal a roogẽ.",21
,Kanaã rãmb yaab a Kam kẽe n mika a ba a zaala t'a yi n wilg a ba-biisã.,22
,A Sɛm ne a Zafɛt rɩka a Nowe fu-yorgã n palg b bãko n tar po-tula n wa lud b ba; b sẽn kẽn po-tulã b pa yãend b ba sẽn yaa a zaal ye.,23
,"A Nowe sẽn neke, a bãnga a kamba yao zʋʋga sẽn maane.",24
,A yeelame:,25
,"«Wẽnd na yãk a Kanaã barka,",
,Wẽnd na kɩt t'a lebg sõgne,
,a kẽema la a yao wã sõgen-kamba sõgne.»,
,,
,A le paasame:,26
,"«Soaala, a Sɛm Wẽnda paam pẽgre!",
,Wẽnd na kɩt t'a Kanaã yɩ a sõgne!,
,,
,"Wẽnd na kɩt t'a Zafɛt ne a Sɛm zems taaba,",27
,Wẽnd na kɩt t'a Kanaã yɩ a Zafɛt yem-daogo!»,
,,
,"Ko-kẽenga poore, a Nowe vɩɩnda yʋʋm kobs-tã la pis-nu.",28
,A Nowe yʋʋma zãng yɩɩ kobs-wɛ la pis-nu t'a yaool n ki.,29
