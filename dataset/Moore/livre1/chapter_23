Francais,Moore,Verset
,A Sara pʋlemd zãng yɩɩ yʋʋm koabg la pisi la a yopoe.,1
,"A maana kaalem Kiriyat-Arba, yaa Ebrõ, Kanaã tẽn-peelmẽ. A Abraam waa be, n yãb a Sara kʋʋre.",2
,A Abraam yalsa kũuma zug n yeel a Ɛt kamba:,3
,"«Mam siga yãmb wala bu-zẽnd neda la sãana, m kota yaad zĩiga n mum m kũuma.»",4
,A Ɛt kamba leok-a lame:,5
,"«Kelg-y neere, d zu-soaba, ad yãmb yaa wala dĩma Wẽnd sẽn kõ tõndo, dɩlla yãmb tõe n muma y kũuma tõnd yaadẽ, ned ka be n tõe n gɩdg-y tɩ y ra mum y kũuma tõnd yaadẽ ye.»",6
,"A Abraam yikame n sulg a zug a Ɛt kamba taoore,",7
,"n yeel-ba: «Yãmb sã n dat tɩ m mum m kũuma, kelg-y-m neere la y yõk a Soar biig, a Efrõ, sɛɛg n kõ-ma.",8
,"Kos-y t'a kõ-m Makpela tãn-bokã sẽn yaa a soolem la sẽn be a pʋʋga satmẽ. A kõ-a maam tɩ m na yao a sẽn saag-a tɛka, la m paam n soog-a zãnga n maan yaad zĩiga.»",9
,"A Efrõ da bee a Ɛt kamba sʋka la a meng leoka a Abraam, t'a Ɛt kamba ne tẽnga rãmb zĩi n kelgdẽ:",10
,"«M zu-soaba, kõn yɩ boto ye, la kelg-y m gomda neere, m na n kõ-y-la pʋʋgã ne tãn-bokã, m buuda kamb taoore; yik-y n tɩ mum y kũuma.»",11
,"A Abraam me yikame n sulg a neng tẽnga, bãmb taoore.",12
,"Ad-a sẽn yeel a Efrõ la sẽn da gũbg-b yẽnda wã: «M kotame tɩ yãmb me kelg ma: yaa ligd la m na n kɩse, m kotame tɩ f reege tɩ m tõog n mum m kũuma.»",13
,A Efrõ leokame:,14
,"«M zu-soaba kelge, zĩigã y sẽn datã, sõta wakɩ koeems kobs-naase n deege, la rẽ me zema bõe maam ne yãmb tẽnsʋka? Sẽn ya woto wã, tɩ mum y kũuma bala.»",15
,"Ne rẽ fãa a Abraam baas n sõda ligdã wala a Efrõ sẽn wilgã n kõ-a, a Ɛt kamba taoore, la yɩɩ wakɩ koeems kobs-naase wala lɛɛbdba sẽn tar n leebdẽ.",16
,,
,"Yɩɩ woto la Abraam paam n sooge a Efrõ pʋʋgã sẽn be Makpela n tot Mambre, pʋʋga la tãn-bokã, pʋʋga la tɩɩsã sẽn be a pʋgẽ.",17
,"B lebga a Abraam soolem, t'a Ɛt kamba la sẽn kẽed b tẽnga fãa mi tiiri.",18
,"Woto me la a Abraam tõog n mum a Sara Makpela tãng bokẽ, Makpela tota ne Mambre, tɩ kẽer boond tɩ Ebrõ la yaa Kanaã rãmb tẽn-peelmẽ.",19
,"Yɩɩ woto yɛsa, la pʋʋga ne tãn-bokã yi a Ɛt kamb nugẽ n lebg a Abraam soolem la yaad zĩiga.",20
