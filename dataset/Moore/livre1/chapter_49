Francais,Moore,Verset
,A Zakoob boola a kamba fãa n yeel-ba: «Tigim-y taab tɩ m wilg-y yɛl niyns sẽn wate.,1
,,
,"Zakoob kamba, kolg-y n kelge,",2
,n kelg y ba koɛɛga!,
,,
,"Rubẽ, foom la m bi-kẽenga,",3
,"m doga foom m sẽn waa n ya bi-bɩɩga,",
,n wɩɩd ne pãnga.,
,"Foom n pid ne gãndalsem, foo n pid ne gãbe.",
,,
,"F zoeta ne pãnga wa kʋɩl-kẽeng koom,",4
,"la fo kõn soog kãseng ye,",
,tɩ fo beega f ba n dʋʋ a gãaga n dẽgem-a.,
,,
,"A Simeõ ne a Levi, sɩd yaa ma-biisi;",5
,"bãmb nengẽ, yell fãa welgda ne pãng la sʋʋga,",
,,
,"m yam kõn yals ne b sẽn sed bũmb ning ye,",6
,b yẽsgo zĩigẽ m kõn zĩnd sʋk ye;,
,"tɩ b yika b sũuri n kood ninsaalba,",
,n yik ne pʋ-toogo n pãs lols gĩini.,
,,
,Wẽnd loog ne b sũ-puurã t'a yõsga nugu,7
,la b sũ-kãbrã t'a ka be taar ye.,
,"M na n pʋɩ-b-la a Zakoob buud sak woo saka,",
,mam na n sẽeg-b-la a Israyɛl vẽenemẽ.,
,,
,"Zɩɩda, foo la f ba-biis na n pẽge",8
,"f nug na wẽoog f bɛɛba yubla,",
,f ba-biis na wõgemd f taoore.,
,,
, Zɩɩda fo yaa Gɩgemd bila.,9
,"M biiga kẽnga zabre n lɛɛg n watẽ,",
,"A põda a rũmdi, n gãand wa bõnyẽega,",
,"wala bõnyẽ-yãanga, ãnda n na n pĩng-a t'a yiki?",
,,
,Naam dasaar kõn serg a Zɩɩda sɛɛgẽ ye.,10
,"Naam dasaar kõn yi a toaagẽ ye,",
,al n tol n ta a zu-soaba waoongo;,
,n ta tẽnsa sẽn tog n deeg a soab noora waoongo.,
,,
,"Bugsuntung la a loet a bõn-bila,",11
,tɩ-womdg will la a loet a bõn-yaanga biiga.,
,"A pekda a fuug sib rãamẽ,",
,a sogemda a fu-bila sib zɩɩmẽ.,
,,
,"A nin mooga ne sib rãam,",12
,a yẽna pelga ne bĩisim.,
,,
,A Zabulõ zĩi mogr noore,13
,"n so koom-kogendã sẽn tedgã,",
,n yɛdga a toaag n tat Sidõ.,
,,
,A Isakar yaa bõn-daoog sẽn be gãbe;,14
,lals a yiib n me n gũbg a roogo.,
,,
,A mikame t'a gãag noom-a.,15
,"A mikame tɩ tẽng bʋgsa,",
,"a zõondame t'a po-raoog reeg zɩɩbo,",
,t'a na n tʋm yem-daad tʋʋma.,
,,
,A Dã na n dɩɩ naam a buudẽ,16
,a na n ges-a-la wa sẽn tog ne a Israyɛl saka.,
,,
,"A na n yɩɩ wa waaf sẽn dɩg sor zugu,",17
,"wa põeer sẽn dɩg so-bukẽ,",
,"yẽ n na kɛ weefa karga,",
,tɩ wed-dʋʋda na n bidg n lʋɩɩ zãmbɛɛla.,
,,
,"Yãmb sõngr la m teeg yã, Soaala-Wẽnde!",18
,,
,"Sã n yaa a Gad, fãadb n waa n fã-a",19
,tɩ yẽ me yik n digdẽ n na n deeg a teedo.,
,,
,A Asɛr sũur noom ne a rɩ-kaam,20
,t'a rõosd a miisd dĩm dãmb yĩnga.,
,,
,"A Neftali yaa yĩsr sẽn gõod weoog a yam,",21
,n dogd a kom neeba.,
,,
,"A Zozɛf yaa lʋlle,",22
,Lʋll sẽn be koom noore;,
,b sã n kẽesa yãgrẽ la a sẽn gãndgde n yi.,
,,
,"B bao-la a noore, n maan zabr ne-a.",23
,"Tãb-biis n yik n tak zabr ne-a,",
,,
,la a tãpa pa fãag a nugẽ,24
,"a sẽn waa n ligind a bɛɛba ye,",
,"A Zakoob Wẽnnaam nug n tʋm dẽnna,",
,"a Israyɛl Gũuda, a Pĩiga,",
,a Israyɛl Lillã n tõog rẽnna.,
,,
,"Bɩ f saam-dãmba Wẽnnaam,",25
,"bɩ f Soaala, wa sõng fo!",
,Bɩ bark tũ Wẽnnaam-Pãng-Soaba nug n sigi!,
,"B ning yĩngr saaga barka,",
,"n ning vɩʋʋga sẽn yɛdg tẽnga barka,",
,"n ning roagseng barka, n ning bĩisr barka.",
,,
,F kood paam bark b puudẽ la b biisẽ;,26
,"biisa pelg ne tãms sẽn kʋʋl b gãagẽ,",
,sẽn kõn sirg abada!,
,"Barka sig a Zozɛf zugu,",
,tɩ Wẽnd welga yẽ toore!,
,,
,"A Bẽnzame yaa digd-n-yĩidga,",27
,"yibeoogo a wãbda a sẽn bri,",
,zaabre a pʋɩta a te zɛɛdem.»,
,,
,"Israyɛl buud sags piig la a yi wã sɩngr la woto. Yaa woto me la b ba gom yã, a sẽn waa n ningd barka. Ned kam fãa reega bark ninga a sẽn tog ne a soaba.",28
,,
,A Zakoob yaool n kõ a kamba noor kãnga: «Mam na n tɩ saka m saam-dãmba; y na n mum-m-la tãng bokẽ la boka bee Ititga a Efrõ pʋ-wɛɛgẽ;,29
,"yaa Mambre sɛɛgẽ, Kanaã tẽngẽ. A Abraam da raa pʋʋgã ne a ligdi, Ititga a Efrõ nengẽ.",30
,"Yaa be la b mum a Abraam ne a Sara, be la b mum a Izaak ne a paga, a Rebeka, la yaa be la m mum a Lea.",31
,Yaa pʋʋga ne tãn-bokã la a Ɛt kamba da koos yã.»,32
,"A Zakoob sẽn togs a koeesa fãa n sɛ, a kolemda a nao a gãagẽ la a kiime la a saka a saam-dãmba.",33
