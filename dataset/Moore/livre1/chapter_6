Francais,Moore,Verset
,"Ninsaalb buud waa n sɩnga paasg tẽng zugu; b waa n doga wʋsgo: kom-dibli wʋsgo, kom-pugli me wʋsgo.",1
,"Na-komsã, pãn-dãmba, waa n yãeeme tɩ nin-zaalsa kom-pugli yaa neeba tɩ b na n bao b sẽn nong b rãmbã n maan b pagba.",2
,"Soaala-Wẽnd waa n yeelame: «M pa tẽed tɩ yaa daar fãa la m na n bas ninsaal t'a kell n vɩɩnd moog ye. Ninsaal sẽn ya neong yĩnga, a yaa bõn-kiidga. Dũnna tɛka a pʋlemd kõn yɩɩg yʋʋm koabg la pisi ye.»",3
,Bãng-y tɩ sasa kãng tɩ nin-wobd n da be tẽngã. Bãmb n da pid tẽngã; pãn-dãmba sẽn waa n kẽed ne nin-zaalsa kom-pugli wã la b rog bãmba. Bãmb la tẽn-kʋdem-wẽnnẽ gãndaado; b yʋʋr da yii wʋsgo.,4
,,
,"Soaala-Wẽnd yãeeme tɩ tẽng zugu, ninsaalb wẽnema tara paasg tɩ b sũura pʋgd wẽng bala, wakat buud fãa.",5
,"Dẽ me la Soaala-Wẽnd zab ne b menga, b sẽn naan ninsaal n ning-a tẽng zug yĩnga; b sũur sãama wʋsgo,",6
,"tɩ b yeele: M na n menesa ninsaal m sẽn naana tẽng zugu ka, la m na n naaga yẽ ne rũm-bɛda, rũm-bõonesã la yĩngr luiili n menese; m sũur ka le noom m sẽn naan-ba ye.",7
,"Sã n ya a Nowe, yẽ paamame tɩ b yals ne b nimbãan-zoeerã tɩ b ka na n maan-a bũmb ye.",8
,,
, A Nowe buuda kibar la woto:,9
,"A Nowe yɩɩ nin-sõngo la nin-tɩrga, a taaba fãa sʋka, a zamaana rãmb fãa sʋka, la a ra pʋgda Wẽnd, wala b sẽn date.",
,"A kamb yɩ-la a tãabo: a Sɛm, a Kam la a Zafɛt.",10
,"A Nowe wakatẽ, Wẽnd mikame tɩ tẽnga sãamame, tɩ zamaana lebg pãn-tõog zamaana.",11
,,
,"Wẽnd gesame la b yãeeme tɩ tẽnga sãamame, ned ba a ye ra ka le tũud so-sõng tẽng zug ye.",12
,Woto la Wẽnd yeel a Nowe: «M yalsa dũni wãab m yamẽ tɩ ninsaal pids-a-la ne wẽnem la pãn-tõogo; m na n naaga ninsaal ne tẽngã n wã zãnga.»,13
,,
,"Naaba-Wẽnd yeela a Nowe: «Bao ra-pegd sẽn tõe n gõd n maan koglg. Kẽ a pʋgẽ n maan do-bõonego, n gãneg sũud b pʋgẽ la yɩnga.",14
,"Ad koglga sẽn na n maan to-to: woglma na n yɩɩ kãntɩɩs kobs-tã, yalma kãntɩɩs pis-nu, zãndlma kãntɩɩs pis-tã.",15
,"B le yeela a Nowe: Ka yĩngrã n mumdgi, la f ning kʋɩleng kɩreng a ye; rota rogenda taab naoor a tã.",16
,,
,"Ko-kẽeng la m na n sik tẽnga zugu, n sãam bõn-vɩɩl fãa; tẽng zug bõn-yooda fãa tog n kiime.",17
,M na n yõga zood ne foom.,18
,"Kẽ koglga pʋga, foo ne f paga la f kamb ne b pagba.",
,"Bõn-vɩɩl la bũmb fãa sẽn ya neongo, rũmsa fãa sʋka tũus-ba, a yiib-yiibu, raoog la yãanga, n kẽes-b koglga pʋga, tɩ b naag foom n põse.",19
,"Luiil buud fãa, rũng buud fãa, tẽnga rũm-kɩdsa buud fãa, raoog la yãang la f na n yãke tɩ b naag foom n paam n põse.",20
,Ning pãng n paam dɩɩb n bĩng foom ne bãmb yĩnga.»,21
,,
, A Nowe sɩd maana Wẽnd sẽn yeel-a wã fãa.,22
