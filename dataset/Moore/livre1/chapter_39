Francais,Moore,Verset
,Yaa Ezipt tẽng la b taas a Zozɛf. A Potifar da raa-a-la Ismayɛl yagensa nengẽ. Ezipt dĩma yam da kẽ-la a Potifar la yẽ la dĩma gũudba tãnsoaba.,1
,"Soaala-Wẽnd zĩnda ne a Zozɛf, bũmb fãa sak-a lame, a pa-la a Potifar zakẽ.",2
,"Nin-kãnga yãendame t'a Zozɛf yĩnga, Soaala-Wẽnd da bee ne-a tɩ bũmba fãa sakd-a,",3
,"a ra nong-a lame, a rɩka a zak naam la a sẽn tar fãa n bas ne-a.",4
,,
,"Ezipt raoã sẽn dɩk a zak naam la a sẽn tar fãa n bas ne a Zozɛf tɛka, Soaala-Wẽnd ninga a zak barka. Barka siga a sẽn da tar fãa, a zak wala a pʋto.",5
,"A sẽn dɩk fãa n bas ne a Zozɛf, a ka le bʋ bũmb ba a ye poorẽ ye, tʋʋmd ning a sẽn da kell a meng yĩnga, da yaa a menga rɩlgre bala. A Zozɛf ra yaa rao sẽn pidi la a neng ra sakda gesgo.",6
,,
,"Sẽn waa n beẽ, a Zozɛf zu-soaba pag yam waa n sog-a lame. Paga yeelame: «Zefo, kẽ ne maam!»",7
,"A Zozɛf zãgsame la a yeel-a lame: «M zu-soaba maana yard ne maam, n pa le bʋʋd bũmb ba a ye, n dɩk fãa n gũnug-ma.",8
,"A zaka pʋga a ka tar waoor n yɩɩd maam ye, a ka yet tɩ m maan a ni ne bũmb ba a ye sã n ka ne foo, a paga. Sẽn ya woto wã, m na n yɩɩ wãn n tũ fo raab wẽnga la m beeg Wẽnde?»",9
,"Beoog sẽn vẽeg fãa, paga ra ket n gomda ne a Zozɛf la a kell n zãgsame, a pa sak n gãand ne-a ye.",10
,,
,"Daar a ye, a Zozɛf kẽe a Potifar zakẽ n tʋmd a tʋʋma. Dakõor ba a ye da ka pa zaka pʋg ye.",11
,Paga gãda a fuug n yeel-a: «Gãand ne maam!» La a Zozɛf basa fuugã a nugẽ n zoe n yi.,12
,"A sẽn mik t'a Zozɛf basa a fuug a nugẽ n zoe n yi,",13
,"a boola a sõgen-kamba n yeel-ba: «Ges-y, m sɩda waa ne Ebre kãnga, t'a rat n yog ne maam; a tol n kolgame t'a na n yõg-ma la mam kelmame tɩ sãde.",14
,"A sẽn mik tɩ m zẽka m koɛɛg n boondẽ, a bas a fuug m nugẽ la a zoeeme n yi.»",15
,,
,Paga rɩka fuugã n dɩgl a sɛɛgẽ n gũud a zu-soaba waoongo.,16
,"La a sɩda sẽn wa, a goma woto: «Fo sẽn tall Ebre ning n wa ka wã kolgame n na yog ne maam.",17
,M zẽka m koɛɛg n boole t'a bas a fuug m nugẽ n zoe n yi.»,18
,"A Potifar sẽn wʋm pagã sẽn yeelã: «Ges f yem-daoogã sẽn tʋlg bũmb ning ne maam,» a sũur yikame.",19
,A kɩtame tɩ b yõk a Zozɛf n kẽes roogo.,20
,"Soaala-Wẽnd sõnga a Zozɛf, b nonglma paa ne-a, ro-gũuda ka yɩ toaag ne-a ye.",21
,Gũudba naab tol n yeela a Zozɛf t'a ges bi-bees a taaba yelle la bũmb sɩd da ka maand t'a ka bãng tiir ye.,22
,"Tʋʋmd buud da ka le ket gũdba naab sẽn na n tʋm ye, tɩ Wẽnd da sõngda a Zozɛf t'a sẽn maand fãa baasd neere.",23
