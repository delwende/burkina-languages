Francais,Moore,Verset
,A Adem dooga neb la woto:,1
,"Wẽnd sẽn naan ninsaal daare, b kõ-a-la bãmb meng wẽnego.",
,"B naana raoa, n naan paga; b ning-b-la barka, n bool-ba, b naanega raare, tɩ ninsaalba.",2
,,
,"A Adem yʋʋm sẽn waa n pid koabg la pis-tã, a roga biig sẽn wẽnd a menga, sẽn tar a wẽnego la a pʋda a yʋʋr t'a Sɛt.",3
,"A Sɛt dogem poore, a Adem le vɩɩnda yʋʋm kobs-nii la a roga kom-dibli la kom-pugli.",4
,"A Adem pʋlemd zãng yɩɩ yʋʋm kobs-wɛ la pis-tã, t'a yaool n ki.",5
,,
,"A Sɛt yʋʋm sẽn waa n ta koabg la a nu, a roga a Enos.",6
,"A Enos dogem poore, a Sɛt paama yʋʋm kobs-nii la a yopoe, n dog kom-dibli la kom-pugli.",7
,A Sɛt sẽn waa n na n ki t'a yʋʋm yaa kobs-wɛ la piig la a yiibu.,8
,,
,"A Enos yʋʋm sẽn waa n ta pis-wɛ, a doga a Kena.",9
,"A Kena dogem poore, a Enos paama yʋʋm kobs-nii la piig la a nu la a roga kom-dibli la kom-pugli.",10
,A sẽn waa n na n ki t'a yʋʋm yaa kobs-wɛ la a nu.,11
,,
,"A Kena yʋʋm sẽn waa n ta pisopoe, a doga a Maalaleyɛl.",12
,"A Maalaleyɛl dogem poore, a paama yʋʋm kobs-nii la pis-naase, t'a na n dog kom-dibli la kom-pugli.",13
,A sẽn waa n na n ki t'a yʋʋm yaa kobs-wɛ la piiga.,14
,,
,"A Maalaleyɛl yʋʋm sẽn waa n ta pisoob la a nu, a doga a Yerɛd.",15
,"A Yerɛd dogem poore, a Maalaleyɛl paama yʋʋm kobs-nii la pis-tã la a doga kom-dibli la kom-pugli.",16
,A yʋʋma fãa zãng yɩɩ kobs-nii la pis-wɛ la a nu t'a yaool n ki.,17
,,
,"A Yerɛd yʋʋm sẽn waa n ta koabg la pisoob la a yiibu, a roga a Enok.",18
,"A Enok dogem poore, a Yerɛd paama yʋʋm kobs-nii la a doga kom-dibli la kom-pugli.",19
,A yʋʋma zãng fãa yɩɩ kobs-wɛ la pisoob la a yiibu t'a yaool n ki.,20
,,
,"A Enok yʋʋm sẽn waa n ta pisoob la a nu, a doga a Metusela. ",21
,"A Enok yɩɩ wẽn-tũuda. A Metusela dogem poore, a paama yʋʋm kobs-tã la a doga kom-dibli la kom-pugli.",22
,A Enok yʋʋm fãa yɩɩ kobs-tã la pisoob la a nu.,23
,A tũu sor ning Wẽnd sẽn date la a waa menema dũniya la yɩɩ Wẽnd n loog ne-a.,24
,,
,"A Metusela yʋʋm sẽn waa n ta koabg la pis-nii la a yopoe, a doga a Lemɛk.",25
,"A Lemɛk rogem poore, a Metusela paama yʋʋm kobs-yopoe la pis-nii la a yiibu la a roga kom-dibli la kom-pugli.",26
,A Metusela yʋʋma fãa zãng yɩɩ kobs-wɛ la pisoob la a wɛ t'a yaool n ki.,27
,,
,"A Lemɛk yʋʋm sẽn waa n ta koabg la pis-nii la a yiibu, a doga biiga.",28
,"A pʋda a yʋʋr tɩ Nowe n yet a sũuri: «Bi-kãnga n na n yols-do, d naong la d tʋʋm tood pʋgẽ, tẽng sẽn ka le be bark pʋgẽ.»",29
,"A Nowe dogem poore, a Lemɛk paama yʋʋm kobs-nu la pis-wɛ la a nu la a roga kom-dibli la kom-pugli.",30
,A Lemɛk yʋʋma zãng yɩɩ kobs-yopoe la pisopoe la a yopoe t'a yaool n ki.,31
,,
,"A Nowe yʋʋm sẽn waa n ta kobs-nu, a doga a Sɛm, a Kam la a Zafɛt.",32
