Francais,Moore,Verset
,"A Abram paga, a Sarayi, da nan pa rog biig ye, a ra tara roog-biiga sẽn yit Ezipt tẽnga la sẽn boond tɩ Agar.",1
,"Dẽ la a Sarayi yeel a Abram: «F ne-la, Soaala-Wẽnd ka kõ-m dogem ye; m kot-f-la bũmbu: kẽ ne mam doog-biigã tɩ daare m na paam kamba.»",2
,A Abram kelga a Sarayi koɛɛga.,
,"Woto a Abram sẽn waa n paam yʋʋm piig Kanaã tẽnga, a Sarayi rɩka a roog-biig, a Agar, Ezipt bi-pugla, n kõ a Abram t'a maan a paga.",3
,"A Abram kẽesa a Agar; a Agar rɩka pʋga la a sẽn bãng t'a rɩka pʋga, a pa le ges a roog-ma wa ned ye.",4
,"A Sarayi waa n kong n yeela a Abram: «Paoogr ning a Agar sẽn paoogd maama leb foo. Mam dɩka m doog-biig n kõ foo, la a sẽn bãng t'a rɩka pʋg tɛka, a pa le nand maam ye, bɩ Wẽnnaam bʋ d bʋʋdo.»",5
,"Dẽ la a Abram leok a Sarayi: «Yaa foo ne f roog-biiga, maan ne-a wa f sẽn date.»",6
,A Sarayi namsa a roog-biigã al t'a wa kong n zoe.,
,"Ned la Soaala tʋm yã la a sega a Agar bãk a ye noor, Sur sorẽ bãkã,",7
,"n yeel a Agar: «Sarayi doog-biiga, f yita yɛ la f dabda yɛ?» T'a leoke: «M yi-la a Sarayi nengẽ n zoetẽ.»",8
,Soaala sẽn tʋm a soaba yeelame: «Leb f zu-soaba nengẽ; tɩ sulg f meng a taoore.,9
,Soaala na n kõ-f-la kamb wʋsg-wʋsgo; b kõn waa n tõog n sõd n sɛ ye.,10
,,
,"Gese, fo tʋtame, f na n doga bi-ribla;",11
,"f na n pʋda a yʋʋr a Ismayɛl,",
,"tɩ f pɛta pʋgẽ, Soaala wʋma f kɛlenga.",
,,
,"F biiga na n yɩɩ wa burgumdi,",12
,"a na yika zabr ne neb fãa,",
,"tɩ neb fãa me yik zabr ne-a,",
,la a na n welga ne a saam-biisi n ti a zaka.»,
,,
,"A Agar da sokda a meng woto: «M sɩd yãenda sẽn ne-a maama bɩ?» La yʋ-kãnga la a pʋd Soaala sẽn gom ne-a wã: Ɛl-Royi, Wẽnd sẽn ne-ma.",13
,"Yaa rẽ yĩng me la a bool bãka sẽn da pẽ be wã t'a Layi-Royi, sẽn vɩ la sẽn ne-a Soaba bãka, la a bee Kadɛs la Berɛd sʋka.",14
,A Agar doga bi-ribla la a Abram boola biiga t'a Ismayɛl.,15
,A Agar sẽn waa n na n dog a Ismayɛl t'a Abram tara yʋʋm pis-nii la a yoobe.,16
