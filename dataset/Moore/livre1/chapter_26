Francais,Moore,Verset
,"Kom n waa n lʋɩ tẽngã, la rẽ n tõkd a yiib soaba, t'a ye me n zoe n zĩnd pĩnda, a Abraam wakato. A Izaak yi n kẽnga Gerar, Filisti dĩm, a Abimelɛk, nengẽ.",1
,"Soaala lika a Izaak n yeel-a: «Da ta Ezipt tẽng ye, tek n pa tẽng ning m sẽn na n wilg-fo.",2
,"Pa tẽn-kãng pʋgẽ tɩ m na n zĩnda ne foo la f na n paama m barka, m na n dɩka tẽngã n kõ foo ne f buudu. M na n pidsa m pʋlengo, pʋleng ning sẽn pʋlem a Abraam, fo ba-roakã.",3
,"M na kɩt tɩ f yagensã sõor yɩ wala yĩngr ãdse, m na n kõ-b-la tẽns zembala la dũni wã zãng na n tũu bãmb maasem n paam barka.",4
,"M na n maan-f-la woto t'a Abraam yɩɩ sakda, a reega m goam la m sẽn yals fãa, a maana m sẽn yeel-a t'a maan.»",5
,Yɩɩ gomd kãng yĩnga la a Izaak pa Gerar.,6
,,
," Tẽnga rãmb waa n leok-a-la a paga poorẽ tɩ yẽ yeele: «Yaa m tão.» A zoe rabeem t'a sã n yeele: «Yaa m paga,» b na n kʋ-a lame. A Rebeka ra yaa neer wʋsgo.",7
,A Izaak sẽn kẽ Gerar n maan dasem a wãna la a Abimelɛk sẽn ges a roog võorẽ n yãend a Izaak ne a Rebeka tɩ b sõsd ne taaba.,8
,"A Abimelɛk kɩtame tɩ b bool a Izaak la a yeel-a lame: «M tara kaseto tɩ paga yaa fo paga! Fo yɩɩ wãn n leoke: ‹Yaa m tão?› » A Izaak yeelame: «Ade, mam da tagsame tɩ b tõe n kʋ-m lame, paga poorẽ.»",9
,A Abimelɛk le sok-a lame: «Yaa bõe la f maan woto? Kellẽ la bilfu tɩ tẽnga nin-yend yõgẽ f pagã n tak yell kãseng d fãa zugu.»,10
,"A Abimelɛk kõ-la a soolma rãmb no-kãnga: «Ned ninga fãa sẽn sɩɩsa nin-kãnga ne a paga, bɩ b kʋ-a!»",11
,,
,A Izaak bʋda a pʋʋgo la a sẽn paam kood yʋʋm kãng yɩɩga a sẽn paam yʋʋm a taaba naoor koabga. Wẽnnaam bark sɩd sig-a lame.,12
,"A arzɛka paasame n paase, t'a wa lebg rakãagre. A waa n lʋɩ-la a taaba fãa taoore. A yʋʋr waa n yiime.",13
,"A waa n paama rũms ka tɛka, bɛd la bõonego la sõgen-kamb wʋsgo. Dẽ la Filisti rãmb waa n yik n maand sũ-kiir ne-a.",14
,"Buls niyns a Abraam dakõap sẽn tu a Abraam wakatẽ, Filisti rãmb da lɛɛg n yẽd-b-la ne tãndo.",15
,A Abimelɛk yeela a Izaak: «Yi d tẽngẽ tɩ marsã fo pãng yɩɩda tõndo!»,16
,A Izaak sak n yiime n tɩ ti a zak Gerar bãoogẽ.,17
,A Izaak kɩtame tɩ b yẽeg buls niyns sẽn da tu a ba wakatẽ tɩ Filisti rãmba lɛɛg n yẽdã. Bulg fãa le reega yʋʋr ninga a Abraam sẽn da kõ-a.,18
,,
,A Izaak rakõapa waa n tɩ tuka zĩig a ye n paam koom sẽn bun n pa sɛtẽ ye.,19
,"La Gerar dũm-kɩɩmba yika zabr ne a Izaak rakõapa n yet tɩ bulga yaa bãmb bulga. A Izaak pʋda bul-kãng yʋʋr tɩ Esɛk, tɩ zabr n zĩnd a poorẽ.",20
,B le tuka bulg a to tɩ rẽ me le yɩ zabre t'a pʋd-a tɩ Sitna.,21
,"B zãaga zĩig n tuk bulg a to la zabr pa zĩnd a poorẽ ye t'a pʋd-a tɩ Reobot, n yetẽ: «Marsã Wẽnd kõ-d-la ween-vɩʋʋgo tɩ d paoong tõog n paase.»",22
,A waa n yii be n dig Beerseba.,23
,"Ba raar yʋngo, Soaala-Wẽnd lik-a lame n yeel-a:",24
,"«Maam la f ba, a Abraam, Wẽnnaam.",
,Da maan dabeem baa bilfu tɩ m bee ne foom.,
,"M na n ninga foo barka,",
,"m na n kɩtame tɩ f buud lebg wʋsgo,",
,a Abraam maasem yĩnga.»,
,,
,"Zĩ-kãnga, a Izaak mee maan-kugri n waoog Soaala-Wẽnd, a tii roog be t'a rakõapa tuk bulga.",25
,,
, A Abimelɛk yii Gerar n wa ges a Izaak; a zoa Awuzat n paas a tãnsoaba Pikol tũ-a lame n wa.,26
,"A Izaak yeel-b lame: «Y wata m nengẽ bõe yĩnga, yãmb ka kisg maam n dig maam n yiis y tẽngẽ bɩ?»",27
,Tɩ b leoke: «Tõnd bãnga neer marsã tɩ Soaala-Wẽnd bee ne foom tɩ d yet tɩ f wa tɩ d yõg zoodo.,28
,"Wẽen tɩ f kõn maan-d bũmb ye, tɩ tõnd ka zab ne foom ye, d maan-f-la neere, d bas-f lame tɩ f yi ne laafi la ade, rũnna, fo lebga ned sẽn tar Soaala-Wẽnd barka.»",29
,"A Izaak segla rɩɩbo la sɩda, b rɩ yã, b yũ yã.",30
,"B vẽega beoog n yõg zood ne taaba t'a Izaak bas-b tɩ b kuli, la b sɩd looga ne laafi.",31
,Yaool n yɩɩ baraare la a Izaak rakõapa waa n togs b sẽn da tuud bulg a ye kibare: b pooga koom.,32
,"Dẽ la b pʋd bulgã tɩ Sibea, wẽenego, la yaa rẽ la b ket n boond tẽnga rũnna tɩ Beerseba, wẽeneg bulga.",33
,,
,"A Ezayu yʋʋm sẽn waa n ta pis-naase, a kẽe kãadem ne pagb a yiibu: a ye la a Yewudit, Ititga Beeri biiga, a to: a Baasmat, Ititga Elon biiga.",34
,A Izaak ne a Rebeka yãee naong wʋsgo pʋg-kãens poorẽ.,35
